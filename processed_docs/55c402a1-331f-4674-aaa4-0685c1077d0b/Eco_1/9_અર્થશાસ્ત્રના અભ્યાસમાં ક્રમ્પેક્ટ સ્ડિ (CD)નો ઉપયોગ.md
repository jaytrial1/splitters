9_અર્થશાસ્ત્રના અભ્યાસમાં ક્રમ્પેક્ટ સ્ડિ (CD)નો ઉપયોગ

# CD નો ઉપયોગ
કેટલીક સંસ્થાઓ જેવી કે પ્રયોગશાળાઓ, સંશોધનકેન્દ્રો, સરકારી સંસ્થાઓ વગેરે જે સમગ્ર અર્થતંત્રની માહિતી મેળવીને આંકડાકીય વિગતોનો અહેવાલ તૈયાર કરે છે, તેવી સંસ્થાઓ અધિકૃત આંકડાઓની CD બજારમાં વેચવા માટે મૂકે છે જેને શૈક્ષણિક સંસ્થાઓ, સંશોધન સંસ્થાઓ વગેરે તેને ખરીદે છે અને તેનો ઉપયોગ અભ્યાસ તેમજ સંશોધન માટે કરે છે. જેમ કે:

## ઉપલબ્ધ CD ના ઉદાહરણો
- ભારતમાં રાષ્ટ્રીય આવકની ગણતરીની CD
- વસ્તી-ગણતરીના આંકડાની CD
- ઉદ્યોગોના સર્વે (Annul Survey of Industries)ની CD
- N.S.S.O. (National Sample Survey Organization)ની CD વગેરે ઉપલબ્ધ છે.

અર્થતંત્રની ઘણી બધી માહિતી માટેની CD જે-તે મંત્રાલયોના આંકડાકીય વિભાગોમાંથી મળી શકે છે. વળી, કેટલીક સંસ્થાઓ જેવી કે CMIE - Centre for Monitoring Indian Economy વગેરે પણ આંકડાકીય માહિતીની CD વેચે છે તથા સમગ્ર અર્થતંત્રના મહત્ત્વના આંકડાઓના સોફ્ટવેર બનાવે છે, જોકે તે ખૂબ જ ખર્ચાળ હોય છે જે સંશોધન સંસ્થાઓ કે કંપનીઓ દ્વારા ખરીદવામાં આવે છે.

# CD વાપરવાની મુશ્કેલીઓ
અર્થતંત્રની માહિતી આપતી CD માં અનેક પ્રકારના આંકડાઓ આપેલા હોય છે. તેમાંથી આપણને જરૂરી આંકડાઓ શોધવાનું કાર્ય ખૂબ જ મુશ્કેલ છે. ઉપરાંત ઘણા પ્રકારના સોફ્ટવેરનો ઉપયોગ કરવા માટેની જાણકારી પણ જરૂરી બને છે.

# સ્વાધ્યાય

## પ્રશ્નોત્તરી

### વિકલ્પો
1. આકૃતિ ક્યા પ્રકારના વિતરણ માટે દોરવામાં આવે છે ?
(અ) સતત
(બ) અસતત
(ક) વિષમ
(ડ) આદર્શ

2. આલેખ ક્યા પ્રકારના વિતરણ માટે દોરવામાં આવે છે ?
(અ) સતત
(બ) અસતત
(ક) વિસ્તાર
(ડ) આદર્શ

3. નીચેનામાંથી કઈ આકૃતિઓ સમાન માહિતી માટે દોરવામાં આવે છે?
(અ) સાદી સ્તંભ આકૃતિ અને પાસ-પાસેની સ્તંભ આકૃતિ
(બ) વિભાજિત સ્તંભ આકૃતિ અને વૃત્તાંશ આકૃતિ
(ક) પાસ-પાસેની સ્તંભ આકૃતિ અને સામાયિક શ્રેણીનો આલેખ
(ડ) વૃત્તાંશ આકૃતિ અને સામાયિક શ્રેણીનો આલેખ

4. આજના સમયમાં ઇન્ટરનેટ માટે કયું વિધાન સાચું છે ?
(અ) અભ્યાસ માટેનું એક સાધન છે.
(બ) અભ્યાસ માટે શિક્ષકની ફરજ બજાવે છે.
(ક) શાળાની સંપૂર્ણ અવેજીમાં આવતી સંસ્થા છે.
(ડ) યુવાનો માટેનું ફક્ત મનોરંજનનું સાધન છે.

5. આર્થિક માહિતી અંગેની ડેટા CD કોણ તૈયાર કરે છે ?
(અ) ખાનગી પ્રકાશકો
(બ) શાળાઓ
(ક) પ્રયોગશાળાઓ, સંશોધન કેન્દ્રો, સરકાર વગેરે
(ડ) સામાન્ય વ્યક્તિઓ

### એક વાક્યમાં જવાબ આપો
1. આકૃતિ એટલે શું ?
2. આલેખ એટલે શું ?
3. સ્તંભ આકૃતિ એટલે શું ?
4. વૃત્તાંશ આકૃતિ એટલે શું ?
5. ડેટા CD એટલે શું ?

### ટૂંકમાં જવાબ આપો
1. આકૃતિ એટલે શું અને તે શા માટે દોરવામાં આવે છે ?
2. આલેખ એટલે શું અને તે શા માટે દોરવામાં આવે છે ?
3. અર્થશાસ્ત્રમાં આકૃતિ અને આલેખોનું મહત્ત્વ જણાવો.
